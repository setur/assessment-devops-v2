# Setur DevOps Assessment

Bu değerlendirme işe başvuru sürecindeki adaylar için hazırlanmış olup, katılacak kimselerin yaklaşım ve yetkinliklerini değerlendirmede bizlere yardımcı olmak için tasarlanmıştır.

Değerlendirme dahilinde; belirtilen süre içerisinde aşağıda kapsamı ve detayları belirlenmiş projeyi tamamlamanızı beklemekteyiz. Dikkat edebileceğiniz bir diğer husus ise, bizlerin doğru bir değerlendirme yapmamıza yardımcı olacak şekilde iletebileceğiniz en iyi çalışmayı bizlere teslim ediyor olmanız.

## Senaryo

Setur web sitesini ve mobil uygulamasını yenileyeceğiz. Büyük bir lansman ve kampanya ile sosyal medya, görsel medya ve billboard üzerinden reklam vereceğiz. İlk lansman döneminde büyük trafik bekliyoruz ve herhangi bir kesinti veya yavaşlık yaşamak istemiyoruz.

Mikro servis mimarisi kullanıyoruz ve sunucularımız Kubernetes ortamında yer alıyor. .Net, Java, nodejs ve Python ile yazılmış servisler var. Maliyet önemli bir kriter; sınırsız kaynağımız yok. Dinamik bir yapıyla yüke göre esnek bir model uygulamak istiyoruz. Sorgulama en önemli konulardan biri. Ayrıca ilgili resim ve video gibi görseller de büyük yer tutuyor. DR kapsamında farklı coğrafik lokasyonlarda sunucularımızı barındıracağız.

Böyle bir sistemin DevOps kurgusu sizce nasıl olmalıdır? Hem DevOps, hem yazılım hem de cloud/network düzeyinde önerileriniz nedir?

## İstenenler

Kurgu ile ilgili bir tasarım hazırlamanızı bekliyoruz. Bağımsız akış ve diyagramlar şeklinde veya sunum olarak hazırlayabilirsiniz. Sade bir tasarım hazırlamaya özen gösterin. Tek bir diyagramda her şeyi anlatmak yerine ayrı diyagramlarda detaylandırın. Güvenlik, yedekleme ve otomasyon gibi noktalarını hesaba katmayı unutmayın.

Sunumunuzu dosya veya paylaşımlı bağlantı olarak [github@setur.com.tr](mailto:github@setur.com.tr) adresine gönderebilirsiniz.

## Sorularınız

Değerlendirmelerle ilgili sorularınızı [github@setur.com.tr](mailto:github@setur.com.tr) adresine iletebilirsiniz.
